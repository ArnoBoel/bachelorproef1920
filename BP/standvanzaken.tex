\chapter{\IfLanguageName{dutch}{Stand van zaken}{State of the art }}
\label{ch:stand-van-zaken}
% Tip: Begin elk hoofdstuk met een paragraaf inleiding die beschrijft hoe
% dit hoofdstuk past binnen het geheel van de bachelorproef. Geef in het
% bijzonder aan wat de link is met het vorige en volgende hoofdstuk.

% Pas na deze inleidende paragraaf komt de eerste sectiehoofding.

%Dit hoofdstuk bevat je literatuurstudie. De inhoud gaat verder op de inleiding, maar zal het onderwerp van de bachelorproef *diepgaand* uitspitten. De bedoeling is dat de lezer na lezing van dit hoofdstuk helemaal op de hoogte is van de huidige stand van zaken (state-of-the-art) in het onderzoeksdomein. Iemand die niet vertrouwd is met het onderwerp, weet nu voldoende om de rest van het verhaal te kunnen volgen, zonder dat die er nog andere informatie moet over opzoeken \autocite{Pollefliet2011}.

%Je verwijst bij elke bewering die je doet, vakterm die je introduceert, enz. naar je bronnen. In \LaTeX{} kan dat met het commando \texttt{$\backslash${textcite\{\}}} of \texttt{$\backslash${autocite\{\}}}. Als argument van het commando geef je de ``sleutel'' van een ``record'' in een bibliografische databank in het Bib\LaTeX{}-formaat (een tekstbestand). Als je expliciet naar de auteur verwijst in de zin, gebruik je \texttt{$\backslash${}textcite\{\}}.
%Soms wil je de auteur niet expliciet vernoemen, dan gebruik je \texttt{$\backslash${}autocite\{\}}. In de volgende paragraaf een voorbeeld van elk.

%\textcite{Knuth1998} schreef een van de standaardwerken over sorteer- en zoekalgoritmen. Experten zijn het erover eens dat cloud computing een interessante opportuniteit vormen, zowel voor gebruikers als voor dienstverleners op vlak van informatietechnologie~\autocite{Creeger2009}.

In dit hoofdstuk wordt de huidige stad van zaken binnen het domein van cross-platform frameworks besproken aan de hand van een literatuurstudie. Er wordt begonnen met een algemene uitleg van een cross-platform framework, met alle voor- en nadelen ten opzichte van een native framework. Hierbij worden ook de verschillende soorten cross-platform frameworks besproken. Vervolgens zullen de drie afzonderlijke frameworks van nader bij bekeken worden: hun voor- en nadelen, achtergrond en toekomstvisie. Dit gebeurd zonder een onderlinge vergelijking te maken, deze is pas voor later in dit onderzoek. 

\section{Wat is een cross-platform framework?}
\label{sec:WatIsCrossPlatform}

 Volgens \textcite{El-Kassas2014} en zoals de naam al doet vermoeden is een cross-platform framework een framework dat de ontwikkelaar in staat stelt om een applicatie te laten werken op verschillende besturingssystemen met slecht één broncode. Dit zorgt ervoor dat applicaties op alle besturingssystemen tegelijk beschikbaar zijn en dat de benodigde tijd om dit te doen gevoelig daalt. Net zoals elke technologie zijn er natuurlijk ook bepaalde voor- en nadelen verbonden aan cross-platform frameworks. Deze zullen in de volgende paragrafen besproken worden.
 
\section{Voordelen van cross-platform frameworks}
\label{sec:voordelenCrossPlatform}

Er zijn vele voordelen verbonden aan cross-platform frameworks in vergelijking met native frameworks, zowel voor de ontwikkelaars als voor de gebruikers van de applicatie. De meeste van deze voordelen komen rechtstreeks voort uit het feit dat er slecht één broncode moet geschreven worden. Ten eerste levert het schrijven van één broncode een enorme tijdswinst op voor de ontwikkelaars. Indien een bepaalde applicatie voor twee verschillende besturingssystemen geschreven moet worden zal ofwel één team er langer over doen of zal er een groter team nodig zijn om allebei de applicaties tegelijk te maken. Door deze beide situaties te voorkomen wordt een grote kost uitgespaard. 

Een ander voordeel is dat de tijd om de applicatie op de markt te brengen gevoelig daalt. Hierdoor wordt een voordeel op de concurrentie behaald die misschien aan een gelijkaardige applicatie aan het werken is. 

Verder heeft dit niet enkel een voordeel op het ontwikkelen van nieuwe applicaties maar ook op het onderhouden en updaten van reeds bestaande applicaties. Bugs moeten slechts één keer opgelost worden en ook nieuwe features hoeven slechts één keer ontwikkeld te worden om op alle besturingssystemen beschikbaar te zijn. Dit leidt tot een groot voordeel voor de gebruikers, die sneller kunnen beschikken over applicaties waarin de foutjes zijn opgelost en waaraan nieuwe features zijn toegevoegd. 

Een enkelvoudige broncode levert niet enkel tijdswinst op, ook de connectie met de cloud en eventuele externe services verloopt eenvoudiger. Door slechts één broncode te hebben is er slechts één plaats waar deze externe services moeten worden ingesteld. Hierdoor is dit makkelijker op te zetten en te onderhouden.

Verder bereikt men door een applicatie te ontwikkelen die werkt op alle besturingssystemen een groter doelpubliek met de applicatie. Niet iedereen heeft nu eenmaal een smartphone die werkt op hetzelfde besturingssysteem. Indien men dus een applicatie zou uitbrengen die enkel werkt op Android of iOS verliest men direct een groot aantal potentiële gebruikers. Ook indien er een nieuw populair besturingssysteem zou bijkomen voor smartphones levert cross-platform een voordeel op: de applicatie zal ook op dit besturingssysteem kunnen werken zonder dat er een nieuwe applicatie geschreven hoeft te worden (eens de ontwikkelingsomgeving hier op voorzien is).

Tot slot heeft het ontwikkelen van één enkele applicatie nog een extra voordeel voor de gebruiker: indien deze overschakelt naar een nieuw besturingssysteem zal hij nog steeds beroep kunnen doen op zijn vertrouwde applicaties. Er is zelfs nog meer: de layout van de applicaties zal identiek het zelfde zijn, aangezien het om één en dezelfde applicatie gaat (mits enkele minieme verschillen eigen aan de verschillende besturingssystemen). Hierdoor moet de gebruiker niet wennen aan een nieuwe layout en stijgt de gebruiksvriendelijkheid en herkenbaarheid.

\section{Nadelen van cross-platform frameworks}
\label{se:nadelenCrossPlatform}

Natuurlijk zijn er, net zoals bij elke technologie, niet enkel voordelen verbonden aan werken met een cross-platform framework. Volgens \textcite{Corral2012} zijn er drie partijen die eventuele nadelen kunnen ondervinden: de gebruikers van de applicatie, de ontwikkelaars van de applicatie en de aanbieders van een platform. Voor deze studie zijn enkel de eerste twee groepen relevant.

Voor de ontwikkelaars is de grootste hindernis de (relatief) beperkte ondersteuning in vergelijking met native platforms. Dit komt doordat cross-platform een vrij recente technologie is en dus nog niet de grote ervaring heeft die native platforms wel reeds hebben. Een bijkomende uitdaging is dat hoewel de broncode slechts één keer geschreven wordt de applicatie wel op verschillende systemen wordt uitgerold. De applicatie moet dus ook op de verschillende systemen getest en onderhouden worden.

De gebruikers van de applicatie kunnen ook (zij het op een steeds mindere basis) nadelen ondervinden van een applicatie die met een cross-platform framework geschreven is. Zo kan het zijn dat een applicatie niet ten volle gebruik maakt van de mogelijkheden van het ene besturingssysteem, omdat het andere besturingssysteem niet over deze mogelijkheden beschikt. Door het feit dat het geen native applicatie betreft kan het verder zijn dat de applicatie geen 'native' gevoel geeft: dit wil zeggen dat het er visueel anders kan uitzien dan indien de app geschreven werd met behulp van een native framework. Tot slot kan het zijn dat de applicatie trager is dan native applicaties door een niet optimale code voor dat specifieke besturingssysteem.

\section{verschillende aanpakken tot cross-platform}
\label{sec:aanpakkenCrossPlatform}

 Zowel de voor- als nadelen van cross-platform frameworks die hiervoor aan bod kwamen zijn in het algemeen. Er zijn echter verschillende aanpakken van cross-platform ontwikkelen, die elk ook nog eens hun voor- en nadelen hebben. Er zijn in totaal vier verschillende aanpakken van cross-platform ontwikkelen \autocite{Xanthopoulos2013}. Dit zijn:
 
 \begin{itemize}
     \item Webapplicaties
     \item Hybride applicaties
     \item Geïnterpreteerde applicaties
     \item Gegenereerde applicaties
 \end{itemize}

In de volgende secties worden de voor- en nadelen van de verschillende aanpakken kort besproken.

\subsection{Webapplicaties}
\label{subsec:webapps}

Webapplicaties zijn applicaties die draaien in een webbrowser. Het grote voordeel van dit soort applicaties is dat elk apparaat dat beschik over een webbrowser toegang heeft tot de applicatie. Het is dus meteen duidelijk dat de applicatie slechts één keer geschreven hoeft te worden. Er is echter ook een groot nadeel verbonden aan het werken met webapplicaties: doordat ze draaien in een webbrowser heeft de applicatie geen toegang tot de interne hardware mogelijkheden van het apparaat. Een ander nadeel is dat de gebruiker steeds internettoegang nodig heeft om de applicatie te kunnen gebruiken: offline toegang is geen optie!

\subsubsection{Progressive Web Applications}
\label{subsec:pwa}

Progressive Web Applications (PWA's) zijn een nieuwe ontwikkeling op het gebied van cross-platform mobiele webapplicaties. In tegenstelling tot gewone webapplicaties kunnen PWA's opgeslaan worden op het apparaat voor offline gebruik en kunnen de specifieke hardware componenten gebruikt worden door de applicatie \autocite{Majchrzak2018}. Dit zorgt er voor dat de gebruiker een applicatie kan gebruiken die dezelfde functionaliteit aanlevert als een native applicatie. Er is echter nog niet evenveel ondersteuning voor WPA's als voor andere aanpakken van cross-platform ontwikkeling. Een ander nadeel is dat de applicatie niet via de app store geïnstalleerd wordt: het besturingssysteem zal dit dus niet zien als een geïnstalleerde app. Verder is de ondersteuning voor PWA's voorlopig ook nog vrij beperkt en is er een groot verschil tussen hoe iOS en Android omgaan met PWA's.

\subsection{Hybride applicaties}
\label{subsec:hybridApps}

Zoals de naam al doet vermoeden zijn hybride applicaties een combinatie van twee technologieën: ze combineren de gemakkelijkheid van webapplicaties (het werken met Html5 en Javascript) met de mogelijkheden van native applicaties. Dit houdt in dat de ontwikkelaar geen specifieke kennis nodig heeft van de besturingssystemen waarop de applicatie zal draaien maar dat de applicatie wel toegang heeft tot de interne hardware van het doelsysteeem (zoals o.a. de camera). 

\subsection{Geïnterpreteerde applicaties}
\label{subsec:interpretedApps}

Bij geïnterpreteerde applicaties wordt er tijdens het ontwikkelen gebruik gemaakt van een framework dat de gebruikersinterface beschrijft aan de hand van eigen componenten. Bij het effectieve gebruiken van de app op een bepaald systeem wordt deze code in real time omgezet naar native code, zodat de app een native uitstraling krijgt. Hieruit volgt zowel het grootste voordeel als nadeel. De gebruikers hebben het gevoel van een native applicatie te gebruiken, wat een grote invloed heeft op de gebruikservaring. Anderzijds is het omzetten van de beschrijving van de gebruikersinterface volledig platform afhankelijk: indien er een update wordt uitgebracht van een bepaald platform kunnen de nieuwe kenmerken hiervan pas gebruikt worden als ook het framework hiervoor is geüpdate. Als de gebruiker dus een update ontvangt van zijn besturingssysteem zal de interface van de applicatie niet direct mee geüpdate worden.

\subsection{Gegenereerde applicaties}
\label{subsec:generatedApps}

Gegenereerde applicaties lijken heel sterk op geïnterpreteerde applicaties. Het grootste verschil is dat hier voor elk platform effectief een volledig aparte applicatie wordt gegenereerd op basis van de abstracte beschrijving die de ontwikkelaar heeft gemaakt, waar dit bij geïnterpreteerde applicaties in real time gebeurd. Dit soort applicaties hebben een zeer goede performantie doordat het eigenlijk native applicaties zijn. Een nadeel voor de ontwikkelaar is dat het debuggen een pak moeilijker wordt. Aangezien de code tijdens het compilen wordt omgezet naar native code moet de ontwikkelaar vertrouwd zijn met deze native code om te kunnen gaan kijken waar de bug zit. Deze aanpak van cross-platform ontwikkeling is nog heel experimenteel en is ook meteen de moeilijkste: het omzetten van code voor het ene platform naar die voor een ander is een zeer complex gegeven.



